# Uppförandekod för Our Studio

Den här uppförandekoden gäller för alla medarbetare i Our Studio, samt personer som representerar Our Studio.  
Vi förväntar oss inte att våra kunder, särskilt stora bolag, anpassar sig till denna kod. Däremot måste vi som konsulter följa deras interna regler och riktlinjer när vi arbetar för dem, samtidigt som vi alltid respekterar våra egna värderingar.

> **Notera:** För en mer detaljerad version av uppförandekoden, vänligen se dokumentet som finns tillgängligt på vår Google Drive.

---

## Varför vi har en uppförandekod

Vi vill bedriva vår verksamhet ansvarsfullt och med hänsyn till lagar, miljö och mänskliga rättigheter. Koden är en praktisk vägledning i det dagliga arbetet. Sunt förnuft och gott omdöme gäller alltid – lagar och regler står över allt.

---

## 1. Mänskliga rättigheter och arbetsvillkor

### 1.1 Allas lika värde
Vi behandlar medarbetare, kunder och partners med respekt och värdighet.

### 1.2 Föreningsfrihet
Vi respekterar alla medarbetares rätt att organisera sig och förhandla kollektivt.

### 1.3 Rimliga arbetsvillkor
Arbetstid, lön och övriga villkor ska minst motsvara nationella lagar eller kollektivavtal.

---

## 2. En trygg och inkluderande arbetsplats

### 2.1 Hälsa och säkerhet
Vi sätter säkerhet och hälsa främst. Alla ska bidra till en trygg arbetsmiljö.

### 2.2 Icke-diskriminering
Ingen får diskrimineras på grund av exempelvis kön, etnicitet, religion, sexuell läggning eller ålder. Trakasserier, mobbning eller kränkande beteenden tolereras inte.

### 2.3 Jämställdhet
Alla ska ha samma möjligheter till utveckling, lön och arbetsvillkor oavsett kön.

### 2.4 Politiskt engagemang
Our Studio är politiskt neutralt som företag, men du får självklart engagera dig politiskt på din fritid.

---

## 3. Respekt för miljön

### 3.1 Vårt miljöansvar
Vi strävar efter att minimera vårt klimatavtryck och använda resurser på ett hållbart sätt.

### 3.2 Följ lagar och regler
Vi följer nationella och internationella miljöbestämmelser och hanterar avfall och kemikalier ansvarsfullt.

### 3.3 Kontinuerlig förbättring
Vi jobbar ständigt för att bli mer resurseffektiva och för att minska utsläpp och avfall.

---

## 4. Ansvarsfulla affärer

### 4.1 Anti-korruption och penningtvätt
Mutor, korruption och penningtvätt är förbjudet. Vi erbjuder inte heller förmåner för att få otillbörliga fördelar.

### 4.2 Intressekonflikter
Undvik situationer där dina personliga intressen krockar med företagets. Meddela ledningen om det uppstår en konflikt.

### 4.3 Rättvis konkurrens
Vi konkurrerar öppet och lagligt. Det är förbjudet att dela känslig information med konkurrenter eller ingå avtal som begränsar konkurrensen.

### 4.4 Skydda immateriella rättigheter och konfidentiell info
Respektera såväl Our Studios som andras idéer, varumärken och affärshemligheter.

### 4.5 Insiderinformation
Även om vi inte är börsnoterade kan vi komma i kontakt med insiderinformation. Att dela eller använda sådan info för ekonomisk vinning är förbjudet enligt lag.

### 4.6 Personuppgifter
Hantera personuppgifter enligt gällande dataskyddsregler.

### 4.7 Sociala medier
När du representerar Our Studio i sociala medier ska du följa våra värderingar och uttrycka dig respektfullt.

---

## 5. Om någon bryter mot koden

### 5.1 Konsekvenser
Överträdelser kan leda till disciplinåtgärder, uppsägning eller rättsliga åtgärder.

---

## 6. Anmäl misstänkta överträdelser

### 6.1 Så rapporterar du
Om du ser eller misstänker ett brott mot denna kod, anmäl det till din personalansvarige, VD, Ekonomi, eller via vår visselblåsarfunktion.

### 6.2 Sekretess och skydd
Alla anmälningar hanteras konfidentiellt. Den som rapporterar skyddas från negativa konsekvenser.