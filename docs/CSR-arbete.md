---
id: csr-arbete
title: CSR - Vårt ansvar som företag
sidebar_position: 3
---

Alla kan göra något men ingen kan göra allt. Our Studio är ett företag med medvetna anställda och ägare. Vi vill vara ett företag som arbetar målmedvetet för att hjälpa människor, djur och vår planet. Det finns mycket vi som individer kan göra i vår vardag, och det finns också viktiga val vi kan göra tillsammans som företag, för att skapa ett hållbart samhälle. Ett av dessa aktiva val är att fortsätta arbeta tillsammans med och stötta organisationer och verksamheter, där människor redan arbetar för en bättre framtid.


## 1% av vår omsättning
Vi har med start år 2022 gemensamt beslutat att 1% av bolagets omsättning varje år skall doneras i någon form till välgörande ändamål. Vi har tidigare gett donationer till bl.a Göteborgs Stadsmission och då mer specifikt till deras verksamhet med lunchrestaurangen [Svinn](https://www.stadsmissionen.org/restaurang-svinn/). Röda korset har också mottagit ekonomiskt stöd vid enstaka tillfällen.

Mer konkret fungerar det så att vi som bolag avsätter medel i en egen fond, som vi sedan använder för att hjälpa organisationer och människor i behov. Alla anställda får vara med och påverka vad vi skall använda medlen till och vilka organisationer eller personer vi vill stötta.

Nedan är exempel på organisationer och verksamheter vi stöttat.

* Göteborgs Stadsmission
* Röda korset
